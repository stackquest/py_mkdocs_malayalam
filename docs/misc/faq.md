* ഈ ബുക്കില്‍ പരസ്യങ്ങള്‍ ഉണ്ടാകുമോ?

    ഒരിയ്ക്കലും ഇല്ല. അനുവാചകന്റെ വായനാ സുഖത്തിന് തടയിടുന്ന ഒന്നും തന്നെ ഈ ബുക്കില്‍ ഉണ്ടാകരുത് എന്നാണ് എന്റെ ആഗ്രഹം. ഗൂഗിള്‍ ആഡ്സെന്‍സ് മലയാളം എഴുത്തുകള്‍ക്ക് ഇപ്പോള്‍ പിന്തുണ നല്‍കുന്നുണ്ടെങ്കിലും ആഡ്സെന്‍സുമായി ബന്ധിപ്പിച്ച് പണം ഉണ്ടാക്കുക എന്നുള്ളതല്ല ഈ ബുക്കിന്റെ പ്രാഥമിക ഉദ്ദേശ്യം.

* താങ്കള്‍ക്ക് എന്താണ് ഈ വെബ്സൈറ്റ് നോക്കി നടത്തുന്നത് കൊണ്ടുള്ള ലാഭം?
    
    ഇപ്പോളത്തെ സ്ഥിതിയില്‍ ഒരു ലാഭവുമില്ല. ലാഭം പ്രതീക്ഷിക്കുന്നുമില്ല. ഒരു ഘട്ടത്തില്‍ ഞാന്‍ പ്രതീക്ഷിക്കുന്ന രീതിയില്‍ ഈ ബുക്ക് എത്തുകയാണെങ്കില്‍ മാത്രം ഞാന്‍ സഹായത്തിനായി നിങ്ങളെ ഈ വെബ്സൈറ്റിലൂടെ തന്നെ സമീപിക്കുന്നതാണ്. ആ ഒരു സമയത്ത് താല്പര്യമുണ്ടെങ്കില്‍ നിങ്ങള്‍ക്ക് സാമ്പത്തികമായി സഹായിക്കാന്‍ കഴിയുമെങ്കില്‍ സഹായിക്കുക. സാമ്പത്തിക സഹായം ഇല്ല എങ്കിലും ഈ വെബ്സൈറ്റ് മുന്നോട്ട് പോകും. കാരണം ഇത് ഗിറ്റ്ഹബ് പേജസ് ഉപയോഗിച്ച് ഫ്രീ ആയി ഹോസ്റ്റ് ചെയ്തിരിക്കുന്നതാണ്. എന്നാല്‍ ഈയൊരു വെബ്സൈറ്റില്‍ ലേഖനങ്ങള്‍ എഴുതുന്നതിനും നവീകരിക്കുന്നതിനും വിലപ്പെട്ട സമയം വിനിയോഗിക്കുന്നുണ്ട്. ആ ഒരു സമയത്തിന് മൂല്യം കല്‍പ്പിക്കുന്നവര്‍ക്ക് സഹായിക്കാം. ഇല്ല എങ്കിലും പ്രശ്നം ഒന്നും തന്നെയില്ല.
