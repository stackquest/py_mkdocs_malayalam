## വാല്‍ക്കഷ്ണം

സ്റ്റാറ്റ്ക്വസ്റ്റ് വിഭാവനം ചെയ്ത ഈ ഒരു പുസ്തകം ഒരു ഓപ്പണ്‍ സോര്‍സ് ബുക്ക് ആണ്. നിങ്ങള്‍ക്ക് ഈയൊരു പുസ്തകത്തിന്റെ സോര്‍സ് കോഡ് ഇവിടെ ലഭ്യമാണ്. ഈ പുസ്തകം [ക്രിയേറ്റീവ് കോമ്മണ്‍സ് ലൈസന്‍സ്](https://creativecommons.org/) പ്രകാരം  ഈയൊരു ബുക്ക് നിങ്ങള്‍ക്ക് സൌജന്യമായി ഉപയോഗിക്കാം. നിങ്ങള്‍ ഈയൊരു പുസ്തകം ഡൌണ്‍ലോഡ് ചെയ്ത് ഉപയോഗിക്കുകയാണെങ്കില്‍ ഒരു കാര്യം ഓര്‍മപ്പെടുത്തട്ടെ, ഈയൊരു പുസ്തകം നവീകരണങ്ങള്‍ക്ക് വിധേയമായിക്കൊണ്ടിരിക്കും. പുസ്തകത്തില്‍ ശ്രദ്ധയില്‍പ്പെടാത്ത എന്തെങ്കിലും തെറ്റുകള്‍ വന്നിട്ടുണ്ടെങ്കില്‍ അത് നിങ്ങള്‍ക്കും ചൂണ്ടിക്കാണിക്കാം. അത് വ്യാകരണ സംബദ്ധമായ തെറ്റ് ആണെങ്കിലും അക്ഷരത്തെറ്റ് ആണെങ്കിലും അതുമല്ല എന്റെ പരിമിതമായ അറിവുകൊണ്ട് സംഭവിച്ചതാണെങ്കിലും തെറ്റിനെ തെറ്റായി അംഗീകരിക്കുകയും എത്രയും വേഗം തിരുത്താനുള്ള നടപടികള്‍ കൈക്കൊള്ളുന്നതുമാണ്. നിങ്ങള്‍ക്ക് തെറ്റുകളും പ്രശ്നങ്ങളും ചൂണ്ടിക്കാട്ടാനായി [ഗിറ്റ്ഹബ്ബില്‍ ഇഷ്യൂ](https://github.com/stackquest/PythonMalayalamBook/issues) അവതരിപ്പിക്കുകയോ എന്നെ [ടെലെഗ്രാം മെസ്സഞ്ചര്‍](https://t.me/MyStackQuest) വഴി ബന്ധപ്പെടുകയോ ചെയ്യാം.

ഈയൊരു പുസ്തകം എന്റെ മലയാള പാണ്ഡിത്യം പ്രദര്‍ശിപ്പിക്കാനുള്ള ഒരു മാധ്യമമായി ഞാന്‍ കണക്കാക്കുന്നില്ല. എല്ലാവര്‍ക്കും വളരെ എളുപ്പത്തില്‍ മനസ്സിലാകുന്ന ഒരു ശൈലി പിന്തുടരണം എന്നാണ് ഞാന്‍ ആഗ്രഹിക്കുന്നത്. അതിനാല്‍ തന്നെ ഇംഗ്ലിഷ് ഉപയോഗിക്കേണ്ടുന്ന പല സ്ഥലങ്ങളിലും ഇംഗ്ലിഷ് തന്നെയാണ് ടൈപ്പ് ചെയ്തിരിക്കുന്നത്. ഇംഗ്ലിഷ് വാക്കുകള്‍ക്ക് പകരം മലയാളം വാക്കുകള്‍ കണ്ടെത്തി ദൈനിക ജീവിതത്തില്‍ പ്രയോഗത്തിലില്ലാത്ത വാക്കുകള്‍ ഉപയോഗിക്കാനുള്ള ബോധപൂര്‍വമായ ഒരു ശ്രമം എന്റെ ഭാഗത്ത് നിന്നും ഒഴിവാക്കിയിട്ടുണ്ട്. എന്നാല്‍ മലയാളം വാക്കുകള്‍ ഉപയോഗിക്കാവുന്ന പരമാവധി സന്ദര്‍ഭങ്ങളിലും മലയാളം ഉപയോഗിച്ചിട്ടുമുണ്ട്.

നിങ്ങള്‍ക്ക് ഈയൊരു ബുക്കിലെ ഏതെങ്കിലും ഭാഗങ്ങള്‍ മനസ്സിലാകുന്നില്ല, വീഡിയോ ടൂട്ടോറിയല്‍ ആവശ്യമാണ് എന്ന് തോന്നുന്ന പക്ഷം നിങ്ങള്‍ക്ക് അത് [ടെലെഗ്രാമിലൂടെ](https://t.me/MyStackQuest) എന്നോട് നേരിട്ട് ആവശ്യപ്പെടാവുന്നതാണ്. ആ ഒരു ഭാഗത്തിന്റെ ടൂട്ടോറിയല്‍ വളരെ ആവശ്യമുള്ളതാണെന്ന് ബോധ്യപ്പെടുന്ന പക്ഷം അത് ഉറപ്പായും യൂട്യൂബ് ചാനലില്‍ പ്രസിദ്ധീകരിക്കുന്നതാണ്.

## ശ്രദ്ധയില്‍പ്പെട്ട പ്രശ്നങ്ങള്‍

- വെബ്സൈറ്റിലെ മലയാളം സേര്‍ച്ച് അഥവാ തിരയല്‍ സംവിധാനം പ്രവര്‍ത്തിക്കുന്നില്ല. ഈയൊരു പ്രശ്നം പരിഹരിക്കുന്നതിന് ഇപ്പോഴത്തെ സാഹചര്യത്തില്‍ മുന്‍ഗണന നാല്‍കാനാവില്ല. ഇത് mkdocs-മായി ബന്ധപ്പെട്ട പ്രശ്നമാണ്. ഈയൊരു പ്രശ്നം പരിഹരിക്കുന്നതിന് മാര്‍ഗങ്ങള്‍ ഉണ്ടെങ്കിലും അതിന് വേണ്ടി നീക്കിവെക്കാന്‍ ഇപ്പോള്‍ സമയം തുച്ഛമാണ്.
