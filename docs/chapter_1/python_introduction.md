* പൈത്തണ്‍ ജനപ്രിയമായ പ്രോഗ്രാമ്മിങ് ഭാഷയാണ്.
* പൈത്തണ്‍ സാധാരണ ഉപയോഗത്തിനുള്ള (General Purpose) പ്രോഗ്രാമ്മിങ് ഭാഷയാണ്.
* പൈത്തണ്‍ ബൈറ്റ് കോഡ് തലത്തില്‍ ഇന്റര്‍പ്രെട്ട് ചെയ്യുന്ന പ്രോഗ്രാമ്മിങ് ഭാഷയാണ്

### പൈത്തണ്‍: ചരിത്രം

* പൈത്തന്റെ ഉപഞ്ജാതാവ് **ഗൈഡോ വാന്‍ റോസ്സം (Guido Van Rossum)** ആണ്.
![ഗൈഡോ വാന്‍ റോസ്സം](https://upload.wikimedia.org/wikipedia/commons/e/e2/Guido-portrait-2014-drc.jpg)
* പൈത്തണ്‍ പ്രോഗ്രാമ്മിങ് ഭാഷയും മലമ്പാമ്പും (പൈത്തണ്‍ എന്ന ഇംഗ്ലിഷ് വാക്കിന്റെ അര്‍ത്ഥം മലമ്പാമ്പ് എന്നാണ്) തമ്മില്‍ യാതൊരു ബന്ധവും ഇല്ല. പൈത്തണ് പൈത്തണ്‍ എന്ന് ഗൈഡോ വാന്‍ റോസ്സം പേര്‍ നല്കാന്‍ കാരണം **മോണ്ടി `പൈത്തണ്‍സ്` ഫ്ലൈയിങ്ങ് സര്‍ക്കസ്** എന്ന ബി.ബി.സി ചാനലിലെ പരിപാടിയോടുള്ള ഇഷ്ടമാണ്.
* 1980-കളില്‍ തന്നെ പൈത്തണ്‍ നിര്‍മിക്കുവാന്‍ റോസ്സം ആരംഭിച്ചിരുന്നു. എന്നാല്‍ 1991-ല്‍ ആണ് പൈത്തന്റെ ആദ്യ വേര്‍ഷനായ 0.9.0 റിലീസ് ആകുന്നത്. 2000-ല്‍ ആണ് പൈത്തണ്‍ 2.x വേര്‍ഷന്‍ റിലീസ് ആകുന്നത്. 2008-ല്‍ ആണ് പൈത്തന്റെ 3.x വേര്‍ഷന്‍ റിലീസ് ആകുന്നത്.
* 2018 ജൂലൈ 12-ാം തീയതി വരെ പൈത്തണ്‍ പ്രോജക്റ്റ് നോക്കിനടത്തിയിരുന്നത് ഗൈഡോ വാന്‍ റോസ്സമാണ്. 2018 ജൂലൈ 12-ാം തീയതി മുതല്‍ റോസ്സം പൈത്തണ്‍ പ്രൊജെക്ടിന്റെ തലപ്പത്ത് നിന്നും സ്വയം വിരമിച്ചു. 2019 ജാനുവരി മുതല്‍ റോസ്സത്തിന്റെ അഭാവത്തില്‍ പൈത്തണ്‍ പ്രൊജെക്ടുമായി ബന്ധപ്പെട്ട വിഷയങ്ങളില്‍ തീരുമാനമെടുക്കുന്നത് പൈത്തണ്‍ പ്രൊജെക്ടിന്റെ വളര്‍ച്ചയില്‍ ഭാഗമായിരുന്ന കോര്‍ ഡെവലപ്പര്‍മാരുടെ സംഘത്തില്‍ നിന്നും തിരഞ്ഞെടുത്ത 5 പേര്‍ അടങ്ങുന്ന സ്റ്റീറിംഗ് കമ്മിറ്റിയാണ്.