* പൈത്തണ്‍ **ഒബ്ജക്റ്റ് ഓറിയന്റഡ് പ്രോഗ്രാമ്മിങ്** ഭാഷയാണ്. 

???+ note

    പൈത്തണില്‍ എല്ലാം തന്നെ ഒബ്ജക്റ്റ് ആണ്.

* **പൈത്തണ്‍ വളരെ ലളിതമാണ്**
    - പൈത്തണ്‍ വളരെ ലളിതമായ ഒരു പ്രോഗ്രാമ്മിങ് ഭാഷയാണ്. അതിനാല്‍ തന്നെ പഠിക്കുവാന്‍ വളരെ എളുപ്പമാണ്. പൈത്തണില്‍ വളരെ കുറച്ച് കീവേഡുകള്‍ മാത്രമാണ് ഉള്ളൂ. കൂടാതെ ധാരാളം ബോയിലര്‍പ്ലേറ്റ് കോഡ് ഒഴിവാക്കപ്പെട്ടതിനാല്‍ ലളിതമായ ഒരു ഘടന ആണ് പൈത്തണ് ഉള്ളത്.അതിനാല്‍ തന്നെ തുടക്കക്കാരന് പൈത്തണ്‍ എളുപ്പത്തില്‍ പഠിക്കാനാകും.
* **വായിക്കാനാകുന്ന പരിപാലിക്കാനാവുന്ന കോഡ്**
    - ഒരു എഞ്ചിനീറിന് പൈത്തണ്‍ കോഡ് എളുപ്പത്തില്‍ വായിക്കാനും പരിപാലിക്കാനും കഴിയും. കോഡിനെ മോഡ്യൂളുകള്‍ ആയും പാക്കേജുകള്‍ ആയും എഴുതുന്നതു പരിപാലനം എളുപ്പമാക്കുന്നു.
* **ഓപ്പണ്‍ സോര്‍സ് ആണ്**
    - പൈത്തണ്‍ ഗ്നു പബ്ലിക് ലൈസന്‍സിന്‍ (Gnu Public License - GPL) കീഴില്‍ ഓപ്പണ്‍ സോര്‍സ് ആണ്.
* **വിശാലമായ സ്റ്റാന്‍ഡേര്‍ഡ് ലൈബ്രറി**
    - ഒരു ഡെവെലപ്പര്‍ നിത്യജീവിതത്തില്‍ കുറെയധികം സമയം ചെലവഴിച്ചു ചെയ്യേണ്ടുന്ന ജോലികള്‍ എളുപ്പത്തില്‍ ചെയ്യാന്‍ കഴിയുന്ന വിധം വിശാലമായ സ്റ്റാന്‍ഡേര്‍ഡ് ലൈബ്രറി ഉള്ളതിനാല്‍ പൈത്തണ്‍ **ബാറ്ററിയോട് കൂടിയത് (Batteries Included)** എന്നാണ് അറിയപ്പെടുന്നത്. ഈ ലൈബ്രറികള്‍ പോര്‍ട്ടബിള്‍ ആണ്, ക്രോസ്സ്-പ്ലാറ്റ്ഫോം ആണ്.
* **ഡൈനാമിക്കലി ടൈപ്ഡ് ആണ്**
    - പൈത്തണില്‍ ഡാറ്റടൈപ്പുകള്‍ മുന്‍കൂട്ടി നിശ്ചയിക്കേണ്ട ആവശ്യമില്ല. പൈത്തണ്‍ റണ്‍ ടൈമില്‍ ഡാറ്റാടൈപ്പുകള്‍ കൃത്യമായി നമുക്ക് വേണ്ടി നിര്‍ണയിക്കും.

* **കൂട്ടിച്ചേര്‍ക്കലുകള്‍ക്ക് വിധേയമാക്കാം**
    - കുറച്ചു കൂടി മെച്ചപ്പെട്ട വേഗതയും പ്രകടനവുമുള്ള സി, സി++, ജാവ തുടങ്ങിയ പ്രോഗ്രാമ്മിങ് ഭാഷകള്‍ പൈത്തനോടൊപ്പം ഉപയോഗിക്കാം. ഇത് പൈത്തന്റെ കാര്യക്ഷമത വര്‍ദ്ധിപ്പിക്കാനായും ഉപയോഗിക്കാം. അതായത് മറ്റ് പ്രോഗ്രാമ്മിങ് ഭാഷകളോടൊപ്പം ഉള്ള ഇന്റര്‍ഓപ്പറബിലിറ്റി സാധ്യമാണ്.

* **വിപുലീകരിക്കാം**
    - ഷെല്‍ സ്ക്രിപ്റ്റിങ് എന്നതിലുപരി വളരെ വലിയ ആപ്ലിക്കേഷനുകള്‍ നിര്‍മിക്കാനും പൈത്തണ്‍ പ്രയോജനപ്പെടുത്താം. അതായത് പൈത്തണ്‍ ഒരു സ്ക്രിപ്റ്റിങ് ലാംഗ്വേജ് ആയി ഉപയോഗിക്കാം. കൂടാതെ വളരെ വലിയ ആപ്ലിക്കേഷനുകള്‍ ബൈറ്റ് കോഡിലേക്ക് കംപൈല്‍ ചെയ്ത്കൊണ്ട് കാര്യക്ഷമമായി പ്രവര്‍ത്തിക്കാനും പൈത്തണ്‍ പ്രോഗ്രാമ്മിങ് ഉപയോഗിച്ച് സാധ്യമാണ്.
* **ഗാര്‍ബേജ് കളക്ഷനെ**ക്കുറിച്ച് പ്രോഗ്രാമ്മര്‍ ചിന്തിക്കേണ്ടതില്ല:
	- പൈത്തണ്‍, പ്രോഗ്രാമ്മര്‍ പ്രോഗ്രാമില്‍ വരും സമയങ്ങളില്‍ ഉപയോഗിയ്ക്കാത്ത ഒബ്ജെക്ടുകള്‍ മെമ്മറിയില്‍ നിന്നു നീക്കം ചെയ്തു മെമ്മറി കാര്യക്ഷമമായി കൈകാര്യം ചെയ്യുന്നു.