## മെമ്പര്‍ഷിപ്പ് ഓപ്പറേറ്ററുകള്‍

ലിസ്റ്റ്, സ്ട്രിംഗ്, ടപ്പിള്‍ പോലുള്ള ശ്രേണിയില്‍ ഒരു മെമ്പര്‍ അടങ്ങിയിട്ടുണ്ടോ എന്നു പ്രിശോധിക്കാന്‍ ആണ് മെമ്പര്‍ഷിപ്പ് ഓപ്പറേറ്ററുകള്‍ ഉപയോഗിക്കൂക. സ്ട്രിംഗ്, ലിസ്റ്റ്, ടപ്പിള്‍ തുടങ്ങിയവ വരുന്ന അദ്ധ്യായങ്ങളില്‍ ചര്‍ച്ച ചെയ്യുന്നതാണ്. മെമ്പര്‍ഷിപ്പ് ഓപ്പറേറ്ററുകള്‍ ചുവടെ നല്കിയിരിക്കുന്നു.

|ഓപ്പറേറ്റര്‍|വിവരണം|
|:-----:|:-------:|
| in | ശ്രേണിയില്‍ ഒരു മെമ്പര്‍ ഉണ്ടോ എന്നു പരിശോധിക്കുകയും ഉണ്ടെങ്കില്‍ `True`-ഉം ഇല്ലെങ്കില്‍ `False`-ഉം തിരികെ നല്കുന്നു. |
| not in | ശ്രേണിയില്‍ ഒരു മെമ്പര്‍ ഉണ്ടോ എന്നു പരിശോധിക്കുകയും ഉണ്ടെങ്കില്‍ `False`-ഉം ഇല്ലെങ്കില്‍ `True`-ഉം തിരികെ നല്കുന്നു. |
