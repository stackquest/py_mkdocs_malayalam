## നമ്പര്‍ സിസ്റ്റം

### ദശാംശ സംഖ്യാ സമ്പ്രദായം
നമ്മള്‍ സാധാരണ ഗതിയില്‍ പിന്തുടരുന്നത് ദശാംശ സംഖ്യാ സമ്പ്രദായം (Decimal Number System) ആണ്. ദശാംശ സംഖ്യാ സമ്പ്രദായത്തില്‍ 0 മുതല്‍ 9 വരെയുള്ള പത്ത് അക്കങ്ങള്‍ ഉപയോഗിച്ചാണ് എല്ലാ സംഖ്യകളും നിര്‍മിക്കുന്നത്. അതിനാല്‍ തന്നെ ഈയൊരു നമ്പര്‍ സിസ്റ്റം ബേസ് 10 നമ്പര്‍ സിസ്റ്റം ആണെന്ന് പറയാം. ദശാംശ സംഖ്യാ സമ്പ്രദായമുപയോഗിച്ച് ഒരു സംഖ്യ എങ്ങനെ പിരിച്ചെഴുതാം എന്നു നോക്കാം:

ഉദാഹരണമായി $59_{10}$ എന്ന നമ്പര്‍ എടുക്കുക. ഇവിടെ 59-ന്റെ അടിയില്‍ 10 എന്ന് എഴുതിയിരിക്കുന്നത് 10-നെ അടിസ്ഥാനമാക്കിയാണ് ഈ നമ്പര്‍ സിസ്റ്റം പ്രവര്‍ത്തിക്കുന്നത് എന്ന് കാട്ടാന്‍ ആണ്.

$$
	\begin{array}{|c|c|}
    \hline
    10^{1} & 10^{0} \\\\
    \hline
    5 & 9 \\\\
    \hline
    \end{array}
$$

ഇവിടെ 9 എന്നത് ഒറ്റയുടെ ($10^{0} = 1)$ സ്ഥാനത്തെ അക്കവും 5 എന്നത് പത്തിന്റെ ($10^{1} = 10)$ സ്ഥാനത്തെ അക്കവുമാണ്. ഇത് എല്ലാവര്‍ക്കും അറിയാവുന്ന കാര്യമാണ്. ഇത്രയും നിങ്ങള്‍ക്ക് അറിയാമെങ്കില്‍ മറ്റേതൊരു നമ്പര്‍ സിസ്റ്റവും എളുപ്പത്തില്‍ മനസ്സിലാക്കാവുന്നതാണ്.

അതായത് $59_{10}$ എന്നത്:

$$
\begin{align}
\def\doubleunderline#1{\underline{\underline{#1}}}
59_{10} & = 9 \times 10^{0} + 5 \times 10^{1} \\\\
 & = 9 \times 1 + 5 \times 10 \\\\
 & = 9 + 50 \\\\
 & = \doubleunderline{59}
\end{align}
$$


* ദശാംശ സംഖ്യാ സമ്പ്രദായത്തില്‍ ഒരു അക്കം ഉപയോഗിച്ച് $10^{1} - 1 = 9$ വരെയും രണ്ടക്കം ഉപയോഗിച്ച് $10^{2} - 1= 99$ വരെയും മൂന്നക്കം ഉപയോഗിച്ച് $10^{3} - 1= 999$ വരെയുമുള്ള സംഖ്യകള്‍ നിര്‍മിക്കാനാകും. അതായത്

$$
\bbox[yellow,5px,border:2px solid red]
{
    10^{N} - 1 = \text{Maximum number.} \text{Where, N} \rightarrow \text{Number of digits} 
}
$$

## ബൈനറി നമ്പര്‍ സിസ്റ്റം (ദ്വയാങ്ക സംഖ്യാ സമ്പ്രദായം)

ബൈനറി നമ്പര്‍ സിസ്റ്റം ബേസ് 2 ആയ ഒരു സംഖ്യാ സമ്പ്രദായമാണ്. അതായത് 0, 1 എന്നീ സംഖ്യകള്‍ മാത്രമാണു ഇവിടെ ഉപയോഗിക്കുന്നത്. ദശാംശ സംഖ്യകളും യഥാക്രമത്തിലുള്ള ബൈനറി നമ്പറും താഴെ നല്കിയിരിക്കുന്നത്.

|ഡെസിമല്‍ നമ്പര്‍|ബൈനറി നമ്പര്‍|
|:----------:|:-------------:|
|0|000<bold style="color:green">0</style>|
|1|000<bold style="color:green">1</style>|
|2|00<bold style="color:green">10</style>|
|3|00<bold style="color:green">11</style>|
|4|0<bold style="color:green">100</style>|
|5|0<bold style="color:green">101</style>|
|6|0<bold style="color:green">110</style>|
|7|0<bold style="color:green">111</style>|
|8|<bold style="color:green">1000</style>|
|9|<bold style="color:green">1001</style>|
|10|<bold style="color:green">1010</style>|

നിങ്ങള്‍ക്ക് മുകളിലെ പട്ടികയില്‍ പച്ച നിറത്തില്‍ നല്കിയിരിക്കുന്ന സംഖ്യകള്‍ തമ്മില്‍ എന്തെങ്കിലും ബന്ധം കണ്ടെത്താനാകുന്നുണ്ടോ? ഇവിടെ ഡെസിമല്‍ നമ്പര്‍ സിസ്റ്റവുമായുള്ള പ്രകടമായ ഒരു ബന്ധം 0 മുതല്‍ ഒന്നും പൂജ്യവും മാത്രം ഉപയോഗിച്ചെഴുതാവുന്ന സംഖ്യകള്‍ ക്രമമായി എഴുതിയതാണ് മുകളിലെ പച്ച നിറത്തിലുള്ള സംഖ്യകള്‍. കൂടാതെ ബൈനറി നമ്പറുകള്‍ എളുപ്പത്തില്‍ ഓര്‍ക്കാന്‍ 2, 4, 8, 16 തുടങ്ങിയ 2-ന്റെ പവര്‍ ആയി വരുന്ന സംഖ്യകളുടെ ബൈനറി നമ്പര്‍ ശ്രദ്ധിച്ചാല്‍ മതി.

കുറച്ചു കൂടെ ശാസ്ത്രീയമായി ഒരു ബൈനറി നമ്പര്‍ എങ്ങനെ എഴുതാം എന്നു നമുക്ക് നോക്കാം. ഉദാഹരണമായി $1010_{2}$ എന്ന ബൈനറി നമ്പര്‍ പരിഗണിക്കുക. മുകളിലെ പട്ടികയില്‍ നിന്നും $1010_{2}$ എന്ന ബൈനറി നമ്പര്‍ ഡെസിമലിലെ $10_{10}$-നു തുല്യമാണ്. എന്നാല്‍ $1010_{2}$-യെ നമുക്ക് ഡെസിമല്‍ നമ്പര്‍ 10-ന്റെ പവര്‍ ആയി പിരിച്ചെഴുതിയത് പോലെ എങ്ങനെ പിരിച്ചെഴുതാമെന്ന് പരിശോധിക്കാം.

$$
\begin{array}{|c|c|c|c|}
    \hline
    2^{3} = 8 & 2^{2} = 4 & 2^{1} = 2 & 2^{0} = 1 \\\\
    \hline
    1 & 0 & 1 & 0 \\\\
    \hline
\end{array}
$$

മുകളിലെ പട്ടിക നമുക്ക് ചുവടെക്കാണുന്നത് പോലെ ഗുണിച്ചെഴുതാം. ഉദാഹരണമായി:

$$
    \def\doubleunderline#1{\underline{\underline{#1}}}
    \begin{align}
        1010_{2} & = 0 \times 2^{0} + 1 \times 2^{1} + 0 \times 2^{2} + 1 \times 2^{3} \\\\
        & = 0 \times 1 + 1 \times 2 + 0 \times 4 + 1 \times 8 \\\\
        & = 0 + 2 + 0 + 8 \\\\
        & =  \doubleunderline{10}
    \end{align}
$$


നിങ്ങള്‍ക്ക് അറിയാവുന്ന ഒരു ഡെസിമല്‍ നമ്പറിനെ ബൈനറിയിലേക്ക് മാറ്റണം എങ്കില്‍ അതെങ്ങനെ സാധ്യമാകും. ഉദാഹരണമായി $10_{10}$ തന്നെ എടുക്കുക.

1. ഇവിടെ 10-നെ 2 കൊണ്ട് ഹരിക്കുന്നു. 5 ഫലമായി കിട്ടുന്നു. ശിഷ്ടം 0 ആണ്. ഈയൊരു 0 ആണ് നീല നിറത്തില്‍ നല്കിയിരിക്കുന്നത്.
2. 5-നെ 2 കൊണ്ട് ഹരിക്കുന്നു. 2 ഫലമായി കിട്ടുന്നു. ശിഷ്ടം 1 ആണ്. ഈ ഒന്നാണ് നീല നിരത്തില്‍ നല്കിയിരിക്കുന്നത്.
3. 2-നെ 2 കൊണ്ട് വീണ്ടും ഹരിക്കുന്നു. 1 ഫലമായി ലഭിക്കുന്നു. 0 ആണ് ശിഷ്ടം (നീല നിറത്തില്‍).
4. ഇനി 2 കൊണ്ടുള്ള ഹരണം മുന്നോട്ട് കൊണ്ട് പോകാനാവില്ല. ബാക്കിയുള്ള 1 ആണ് പച്ച നിറത്തില്‍ നല്കിയിരിക്കുന്നത്.
5. ഇനി അവസാനത്തെ ഫലമായ 1-ല്‍ നിന്നും ശിഷ്ടങ്ങളിലൂടെ തിരിച്ചെഴുതുക. അപ്പോള്‍ നിങ്ങള്‍ക്ക് ലഭിക്കുന്ന $1010_{2}$ ആണ് $10$-ന് തുല്യമായ ബൈനറി നമ്പര്‍.

ഇവിടെ ബൈനറി സംഖ്യയുടെ ബേസ് 2 ആയതിനാല്‍ ആണ് ഹരണം 2 കൊണ്ട് തുടരുന്നത് എന്നു ഓര്‍ക്കുമല്ലോ.

$$
	\begin{array}{c|rr}
        2 & 10 & \color{blue}{0} \\\\
        \hline
        2 & 5 & \color{blue}{1} \\\\
        \hline
        2 & 2 & \color{blue}{0} \\\\
        \hline
        & \color{green}{1}\uparrow
    \end{array}
$$



### ഒക്ടല്‍ സംഖ്യാ സമ്പ്രദായം

ഒക്ടല്‍ സംഖ്യാ സമ്പ്രദാത്തില്‍ 0 മുതല്‍ 7 വരെയുള്ള സംഖ്യകള്‍ ആണ് അടിസ്ഥാനം. അതായത് ബേസ് 8 സംഖ്യാ സമ്പ്രദായം ആണ് ഒക്ടല്‍ സംഖ്യാ സമ്പ്രദായം. ചുവടെയുള്ള പട്ടികയില്‍ ഡെസിമല്‍ നമ്പരും ഒക്ടല്‍ നമ്പരും യഥാക്രമം നല്കിയിരിക്കുന്നു.

|ഡെസിമല്‍ നമ്പര്‍| ഒക്ടല്‍ നമ്പര്‍|
|:-------:|:-----:|
|0|0|
|1|1|
|2|2|
|3|3|
|4|4|
|5|5|
|6|6|
|7|7|
|8|10|
|9|11|
|10|12|
|11|13|
|12|14|
|13|15|
|14|16|
|15|17|
|16|20|
|$\dotsm$|$\dotsm$|

### ഹെക്സാഡെസിമല്‍ സംഖ്യാ സമ്പ്രദായം

പരക്കെ ഉപയോഗത്തിലുള്ള ഒരു സംഖ്യാ സമ്പ്രദായമാണ് ഹെക്സാഡെസിമല്‍ സംഖ്യാ സമ്പ്രദായം. 0 മുതല്‍ 9 വരെയുള്ള 10 അക്കങ്ങളും ഇംഗ്ലിഷ് അക്ഷരമാലയിലെ A മുതല്‍ F വരെയുള്ള 6 അക്ഷരങ്ങളും കൂട്ടിച്ചേര്‍താണ് ഈ സംഖ്യാ സമ്പ്രദായം രൂപപ്പെടുത്തിയിരിക്കുന്നത്. അതിനാല്‍ തന്നെ ബേസ് 16 ആയുള്ള സംഖ്യാ സമ്പ്രദായമാണ് ഹെക്സാഡെസിമല്‍ നമ്പര്‍ സിസ്റ്റം ആണ്. ചുവടെയുള്ള പട്ടികയില്‍ ഡെസിമല്‍ നമ്പരും ഹെക്സാഡെസിമല്‍ നമ്പരും യഥാക്രമം നല്കിയിരിക്കുന്നു.

|ഡെസിമല്‍ നമ്പര്‍|ഹെക്സാഡെസിമല്‍ നമ്പര്‍|
|:-------:|:-----:|
|0|0|
|1|1|
|2|2|
|3|3|
|4|4|
|5|5|
|6|6|
|7|7|
|8|8|
|9|9|
|10|A|
|11|B|
|12|C|
|13|D|
|14|E|
|15|F|
|16|10|
|$\dotsm$|$\dotsm$|