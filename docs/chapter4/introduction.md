പ്രോഗ്രാമില്‍ തീരുമാനങ്ങള്‍ എടുക്കാനും അതിനനുസരിച്ച് വ്യത്യസ്ത ശാഖകളിലേക്ക് (branches) പ്രോഗ്രാമിന്റെ ഒഴുക്കിനെ യുക്തിപരമായി (logically) നീക്കുവാനും ആണ് ഫ്ലോ കണ്‍ട്രോളുകള്‍ ഉപയോഗിക്കുന്നത്. പൈത്തണില്‍ ലഭ്യമായ ഫ്ലോ കണ്‍ട്രോള്‍ സ്റ്റേറ്റ്മെന്റുകള്‍ `if`, `if-else` `elif`, `match`, `break`, `continue`, `pass` എന്നിവയാണ്.

പ്രോഗ്രാമിലെ ആവര്‍ത്തനങ്ങള്‍ ഒഴിവാക്കാന്‍ ആണ് ലൂപ്പുകള്‍ ഉപയോഗിക്കുന്നത്. പൈത്തണില്‍ ലഭ്യമായ ലൂപ്പുകള്‍ `for` ലൂപ്പ് `while` ലൂപ്പ് എന്നിവയാണ്. എന്നാല്‍ ഏറ്റവും അധികം ഉപയോഗിയ്ക്കുപ്പെടുന്നത് `for` ലൂപ്പ് ആണ്. കാരണം `while` ലൂപ്പ് ഉപയോഗിച്ച് ചെയ്യാവുന്ന എല്ലാ കാര്യങ്ങളും `for` ലൂപ്പ് ഉപയോഗിച്ചും ചെയ്യാനാകും.

## ഫ്ലോ ചാര്‍ട്ട്

പ്രോഗ്രാമിന്റെ ഒഴുക്ക് എങ്ങനെയാണെന്നുള്ള ചിത്രീകരണമാണ് ഫ്ലോ ചാര്‍ട്ട്. ഫ്ലോ ചാര്‍ട്ട് ചുവടെയുള്ള പ്രതീകങ്ങള്‍ ഉപയോഗിച്ചാണ് ചിത്രീകരിക്കുന്നത്.

|വിവരണം|പ്രതീകം|
|:------:|:-----:|
|തുടക്കം/ ഒടുക്കം (Terminal/ Terminator)|![img](/chapter4/images/stop.png)|
|പ്രക്രിയ (process) |![img](/chapter4/images/process.drawio.png)|
|തീരുമാനം (Decision)|![img](/chapter4/images/decision.png)|
|ഡാറ്റ (ഇന്‍പുട്ട്/ ഔട്ട്പുട്ട്)|![img](/chapter4/images/data.png)|
|സ്റ്റോര്‍ഡ് ഡാറ്റ/ ഡാറ്റാബേസ്|![img](/chapter4/images/database.png)|
|ഫ്ലോ ആരോ|![img](/chapter4/images/data_arrow.png)|
|മുന്‍കൂട്ടി നിശ്ചയിച്ച പ്രോസസ്സ് (predefined process)|![img](/chapter4/images/predefined_process.png)|
|ഒരേ പേജിലെ മറ്റൊരു പ്രോസസ്സിലേക്കുള്ള കണ്ണി (on-page connector)|![img](/chapter4/images/connector.png)|
|മറ്റൊരു പേജിലെ പ്രോസസ്സിലേക്കുള്ള കണ്ണി (off-page connector)|![img](/chapter4/images/off_page_link.png)|


???+ Note
	മുകളിലുള്ള എല്ലാ പ്രതീകങ്ങളും ഈ ബുക്കില്‍ ഉപയോഗിച്ചിട്ടില്ല/ ഉപയോഗിക്കാന്‍ അവസരം ലഭിച്ചിട്ടില്ല എന്നു ഓര്‍മിപ്പിച്ചുകൊള്ളട്ടെ.

