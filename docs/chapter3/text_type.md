പൈത്തണിലെ ടെക്സ്റ്റ് ടൈപ്പ് അഥവാ സ്ട്രിംഗ് എന്ന് പറയുന്നത് ഒരു ശ്രേണി ആണ് അഥവാ സീക്വന്‍സ് ആണ് എന്ന് പറയുന്നതില്‍ തെറ്റില്ല. കാരണം ബൈറ്റ് ആയി പ്രതിനിധീകരിച്ചിരിക്കുന്ന യൂണികോഡ് ക്യാരക്റ്ററുകള്‍ അറേ ആയി സ്റ്റോര്‍ ചെയ്തിരിക്കുന്നതാണ് പൈത്തണിലെ സ്ട്രിംഗ്. സി പ്രോഗ്രാമിലേത് പോലെ പൈത്തണില്‍ ക്യാരക്റ്റര്‍ ഡാറ്റാ ടൈപ്പ് ഇല്ല. ഒരു ക്യാരക്റ്റര്‍ എന്നുള്ളത് ഒരു ക്യാരക്റ്റര്‍ മാത്രം നീളമുള്ള സ്ട്രിംഗ് ആയിട്ടാണ് പൈത്തണ്‍ കണക്കാക്കുന്നത്.

