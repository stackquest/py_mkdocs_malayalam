ഏത് രീതിയില്‍ ആണ് പ്രോഗ്രാമ്മര്‍ ഡാറ്റ മെമ്മറിയില്‍ സൂക്ഷിക്കാനും കൈകാര്യം ചെയ്യാനും ഉദ്ദേശിക്കുന്നതെന്ന് കംപൈലര്‍ അല്ല എങ്കില്‍ ഇന്റര്‍പ്രെറ്ററിനോട് പറയുന്നതു ഡാറ്റാടൈപ്പ് ഉപയോഗിച്ചാണ്. പൈത്തണില്‍ ഉള്ള സ്റ്റാന്‍ഡേര്‍ഡ് ഡാറ്റാടൈപ്പുകള്‍ ചുവടെ കാണുന്നവയാണ്.

1. ന്യൂമെറിക് ടൈപ്പ് (int, float, complex)
2. ടെക്സ്റ്റ് ടൈപ്പ് (string)
3. സീക്വന്‍സ് ടൈപ്പ് (list, tuple, range)
4. മാപ്പിങ് ടൈപ്പ് (dict)
5. സെറ്റ് ടൈപ്പ് (set, frozenset)
6. ബൂളിയന്‍ ടൈപ്പ് (bool)
7. ബൈനറി ടൈപ്പ് (bytes, bitearray, memoryview)

>പൈത്തണില്‍ മുകല്‍പ്പറയുന്ന ഓരോ ഡാറ്റാടൈപ്പുകളും ഒരു വേരിയബിളിലേക്ക് ആരോപിക്കുമ്പോള്‍ അവിടെ ഒരു ഒബ്ജക്റ്റ് ആണ് രൂപം കൊള്ളുന്നത്. നമുക്ക് ഈ ഒബ്ജെക്റ്റുകളെ രണ്ടായി തരം തിരിക്കാം. **മ്യൂട്ടബിള്‍ ഒബ്ജക്റ്റ് എന്നും ഇമ്മ്യൂട്ടബിള്‍ ഒബ്ജക്റ്റ് എന്നും.** കൂടുതല്‍ വിവരങ്ങള്‍ക്കായി അനുബന്ധം പരിശോധിയ്ക്കുക.

